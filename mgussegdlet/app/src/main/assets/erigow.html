<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';" style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
    <h1 style="background-color: grey; text-align: center; border-radius: 4px;">Erigow</h1>
    
    Észak-Ynev leggazdagabb hercegsége. Lovagrendjei világszerte híresek, elsősorban az erigowi Krad-, illetve a hercegi Vörös-lovagrend. 
    Erigow a hajdanvolt Kyria fővárosa, Enrawell helyén épült, s a kyr kultúra, művészet és tudomány letéteményesének vallja magát. 
    Haladó gondolkodású uralkodói ennek ellenére - vagy tán épp ezért - megvetik a történelem kerekét visszafordítani kívánó bolondokat, akik Kyria újjáélesztésén fáradoznak. 
    Talán, mert Toron is hasonlóan szemléli Erigowot, az erigowi és toroni hadtestek és lovagság összecsapásai már-már külön etikett szerint zajlanak, ahol mindkét fél igyekszik a másikat foglyul ejteni. 
    Főleg a toroniak ügyelnek, hogy ne folyjon túl sok kyr vér a csatamezőkön. Szinte minden Zászlóháborúban a toron-erigowi fogolycserék a leggyakoribbak. 
    Alapító tagja az Északi Szövetségnek, a hercegi Vöröslovagrend nagymestere egyben Vörös Hadúr is. Bár a többi tagország nem szívesen ismeri el, Erigow vezeti a szövetséget sziklaszilárd elhatározással, és tartja egyben bármi áron. 
    Egyetemei - különösen a Sigranomói - egész Yneven elismertek, még a messzi Délről is érkeznek tanulni vágyók a falai közé. Erigow vitathatatlanul Észak kultúrális központja, a bárdok igazi paradicsoma. 
    Nincs hát csodálkoznivaló azon, hogy Pyarron szerint 1713-ban Enika Gwon - minden idők leghíresebb bárdja - épp Erigowot választotta lakhelyéül, és az akkori herceg segítségével felépítette a Legendák Tornyát. Itt alkotta meg élete főművét, a Legendák és enigmák című gigászi kötetet, melybe a szóbeszéd szerint Ynev minden valaha volt legendáját és dalát lejegyezte. 
    A bárdok épp ezért kötelességüknek érzik, hogy életükben legalább egyszer elzarándokoljanak Erigowba, s némi időt töltsenek a könyvvel, melynek egyetlen hiteles példánya itt található. <br><br>
    <h2>Államszervezet</h2><br>
    A nemesek tanácsa dönt az országot érintő ügyekben, itt még a Vörös-lovagrend mindenkori vezetőjének (aki ugyanakkor Vörös Hadúr is) van szavazati joga. 
    A tanács tagjai mindannyian kyr ősökkel büszkélkedhetnek, családjukat több ezer évre vissza tudják vezetni. A tartományokért mindig egy kinevezett nemesi ház a felelős. 
    A pyarroni egyházaknak hivatalosan nincs beleszólási joguk a döntésekbe, de mivel a legtöbb pyarroni isten vallásának északi központja Erigow, nagy horderejű ügyekben a tanács mindig kikéri a papi vezetők véleményét. 
    A hercegség hivatalos nyelve az erv, de általánosan használják a közöst is. <br><br>
    <h2>Hétköznapi élet</h2><br>
    A lakosság zömmel erv származású, a tekintélyes számú kyr- vérű miatt azonban nem ritka a tejfehér hajú, smaragdzöld vagy türkizkék szemű erigowi sem. Az erigowiak nagyon büszkék ősi múltjukra, sé bizonyosak benne, hogy előbb-utóbb a javukra dőlnek el az évezredes múltra visszatekintő Zászlóháborúk. 
    A divat iránymutatójának az elegancia abszolútumának tartják az erigowi ruházkodást. Kissé dekadens, olykor kényelmetlen szabású öltözeteik mindenkor az esztétikai hatást tartják szem előtt. 
    Az erős kék, szürke, lilia és bíbor pasztellárnyalatokkal váltakozik. A női ruhák szűk derekúak, kiemelik a kebleket, olykor többet engednek látni belőlük annál, amit Észak konzervatívabb ízlésű népei kívánatosnak vélnek. 
    Egyszerű, de pompásan metszett kövekkel - elsősorban gyémánttal és zafírral - ékített drágaságokat hordanak. 
    Kedvelt viselet a selyemmel szegett köpönyeg, a térd alatt végződő, finom bőrből készült csizma. 
    Az ingek és felöltők nyakát és ujját előszeretettel keményítik. Lovagi öltözetüket és fegyverzetüket - a dwoonoktól eltérően - csak utazáskor és csatába indulva öltik fel. 
    Páncéljukat olajban edzik feketére vagy mélykékre, kivételt ez alól csak a hercegi Vörös-lovagrend tagjai képeznek, akik abban a kegyben részesülnek, hogy páncéljukat bíborszínnel futtathatják. 
    Kedvelt fegyverük a lovagkard és a kopja, előzseretettel használnak bordásbuzogányt, a hajító- és dobófegyvereket ellenben szívből megvetik. 
    Erigow talán a legdrágább északi állam, ez különösképp fővárosára igaz. Kétségtelen ugyanekkor, hogy a fáradt utazó sehol nem részesülhet ilyen színvonalú kiszolgálásban a pénzéért. <br><br>
    <h2>Törvények és közbiztonság</h2><br>
    Erigowban a közbiztonság kitűnő, a városok nemes negyedeiben pedig szinte ismeretlen a bűnözés. 
    A nemesekre és a közrendűekre külön törvények vonatkoznak, és a kyr-vérűek, jöjjenek bárhonnan is, gyakran részesülnek nemesi elbírálásban. <br><br>
    <h2>Vallás</h2><br>
    Bár Erigow területén számtalan vallás temploma megtalálható (az összes pyarronita istené, Ranilé, és a törpe panteonnak is vannak templomaik) az országban leginkább Dreina, Noir és Krad tisztelete dívik. 


</body>
</html>