<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="orszagok.css">
    <title>Document</title>
</head>

<body
    style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px; ">
    <button onclick="location.href='vilag.html';"
        style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
        <h1 style="background-color: grey; text-align: center; border-radius: 4px;">Doran</h1>

        Az Arowin-hegy híres városállamát a Pyarron előtti 1214-ben alapította három mágus, Vinidius Artemora, Quirin Dan Jeir és
        Elorio Calendil. Céljuk világszerte egyedülálló varázslóközpont létrehozása volt. Mindhárman a mágia egy-egy formáját
        vitték tökélyre, eleinte e három formát - a sík- és térmágiát, az időmágiát, és a megidézés tanait - oktatták az akkor még kicsiny településen. 
        A tanítványok számának rohamos emelkedésével Doran előbb városkává, majd nagyvárossá növekedett. A Pyarron előtti 462-ben a dorani Varázslótanács
        úgy döntött, hogy a várost kétfelé osztja. Létrehozták és elkülönítették a Belsővárost, mely a mágus iskolák központjait, a tanítók és tanítványok lakhelyét foglalta magába. 
        A külsővárosba szorult a polgárság, s itt emelt fellegvárat a Vigyázók Rendje is -e rend a dorani Varázslótanács fanatikus harcos-lovagokat tömörítő csoportja, feladata 
        a mágusok politikájának támogatása "világi" eszközökkel. A Pyarron szerinti 348-ban felépítették a Szarvtornyot, ezzel hivatalosan is befogadták a nekromanciát - a negyedik mágikus 
        alapformát - Doran falai közé. Az évszázadok során a varázslóváros befolyása folyvást növekedett, végül Észak-Ynev egyik meghatározó hatalmi tényezőjévé vált. 
        P.sz. 1457-ben csatlakozott az Északi Szövetséghez, ily módon hangsúlyozta szembenállását Toronnal és a kyr hagyományok 
        felélesztésével. A Pyarron szerinti harmadik évezred végére nincs Észak-Ynevnek olyan országa vagy városállama, amely teljesen függetlennek mondhatná
        magát Doran varázslóitól. Doran Belsővárosa lassanként teljesen elzárkózott, és mára állandó lakóin kívül senkinek sem lehet maradása falai között. A varázslóállam urai 
        mind titokzatosabbá válnak, újabban kilétüket is homály fedi. Doran államszervezete a magiokrácia. A hatalmat a dorani Varázslótanács - világi források szerint Nagytanács -
        közvetlenül gyakorolja, a Külsőváros polgársága e testületbe mindössze két megfigyelőt delegál. A hivatalos nyelv a kyr gyökerekre visszavezethető erv, de széles körben használják a pyarroni 
        eredetű Közöst is. A városállam lakossága vegyes, a falak közt majd minden ynevi népcsoport képviselői megtalálhatók. A tanítók és beavatottak zömmel erigowi, ereni és haonwelli származásúak, ám 
        képzésük folyamán hamar "dorani tudatúakká" válnak, szellemi épülésük helyét szinte kivétel nélkül hazájuknak tekintik. A Külsőváros polgárai között előfordulnak törpe 
        kézművesek és kereskedők, kisebb számban elfek is. Doran lakói öltözködési szokásaikban az Északi Hármak (Eren, Haonvel, Gianag) szokásait követik: a sötét színek, a vastag kelmék és prémek, az egyszerűségükben elegáns 
        szabásvonalak dominálnak körükben. Ékszert csupán a kisebbségben lévő nők viselnek, a férfiak jobbára megelégszenek egy-egy pecsétgyűrűvel. Doran kereskedői az északi átlagnál tíz-tizenöt százalékkal 
        többet kérnek a megélhetéshez szükséges cikkekért, a lakás különösen drága. Viszonylag olcsók ellenben a könyvek, a papírneműk, a tinták és a kézműipari termékek.
        A városállam iskoláiban varázslói (mozaik) mágiát lehet tanulni, egyéb szakirányú képzés nem folyik - a Vigyázók Rendjének fegyverforgatóit nagy tapasztalattal 
        bíró zsoldo-oktatók segítik át a pálya első buktatóin, végső kondicionálásukat azonban maguk a mágusok végzik. A közbiztonság kitűnő mind a városállamban, mind a környező vidéken: 
        Doran nagyjai saját nyugalmuk zálogának tekintik szomszédságuk nyugalmát. Ami a hit kérdéseit illeti, sokkalta kényesebb a helyzet: a mágusok, az anyagra és a lélekre ható erők mesterei lévén 
        nemigen ismernek el evilági hatalmat a magukén kívül. A hitélet a politizálás szükséges velejárójának tartják, ezért előnyben részesítik a pyarroni panteon isteneit, ám helyet szorítanak városuk 
        falai közt Ranil templomainak, és a törpe istenségek szent helyeinek is.

</body>

</html>