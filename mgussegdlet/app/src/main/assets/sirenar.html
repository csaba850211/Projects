<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';" style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
    <h1 style="background-color: grey; text-align: center; border-radius: 4px;">Sirenar szövetség</h1>

    Tysson-lar bukása után sok elf indult útnak Északra, hogy új hazát keressen. A tizenkét családból álló szövetség, a Kereskedők vezetésével a vándorok hosszú útjuk végén a köntinens nyugati partján leltek otthonra. 
    A Rehiarnak, vagy Szemek földjének nevezett vidéket uraló óelf rehynnek befogadták, és a gyepűk mellett telepítették le őket. 
    Céljaik mai napig változatlanok: megőrizni az elf vér tisztaságát és a Nép hagyományait, valamint szemmel tartani az Északon szunnyadó aquirfajzatokat. 
    Rehiar területe a korok múlásával egyre kisebb lett, vezetői száma is megfogyatkozott. 
    Csak a legkiválóbb óelfek maradnak itt, hogy mindig újjászületve vezessék és óvják népüket. 
    Egyikük az Északi Szövetség Vörös Hadura, ily módon a Rehiar megfogyatkozott erdeiből újjáéledő állam -Sirenar - minden Zászlóháborúból kivette a részét. 
    Íjászaiknak párja nincs északon, katonáik bátorsága messze földön híres. 
    A csatamezők színtere az egyetlen hely, ahol a külvilág kapcsolatba kerülhet Sirenar elfeivel
    Szövetségeseikkel szemben is zárkózottak, és sokakat taszít a belőlük áradó komor felsőbbrendűség. Az emberek és egyéb népek számára rejtélyes, távoli világ Sirenar jól őrzött rengetege.
    Mendemondák százai szólnak arról, hogy miféle csodák avagy rémségek rejteznek a hatalmas erdőségek mélyén, ahol századok óta nem járt halandó. 
    Számos város bújik meg a fák ágai közt, mind közül a legősibb Oilan. Ezek a városok még őrzik az egykorvolt dicsőség fényét, emlékeztetve az itt élőket a hagyományra, és Elveszett Istenükre. 
    Emberi értelemben vett házakat nem találni itt, maguk az égig érő fák nyújtanak otthont az elfeknek. A természeti mágia eleven csodái ezek a városok, melyekről úgy tartják, ha ember akár egyszer is pillantást vet rájuk, örökre visszavágyik majd ide. 
<br><br>
    <h2>Államszervezet</h2><br>

    Sirenart a rehynnek, vagyis a Hatok tanácsa irányítja. Ynev utolsó óelfjei ők, szavuk törvény az elfek számára.
    <br><br>

    <h2>Hétköznapi élet</h2><br>
    A siranari elfek sokkalta hagyománytisztelőbbek, mint Déli fajtársaik. Legalábbis ők így hiszik. Vaskeménységgel őrzik évezredes kultúrájuk minden törvényét. Sirenar erdeje a béke hona, a jól őrzött békéé. 
    Az itt élő elfek erősek és büszkék, nem engedik, hogy a hanyatlás szele kikezdje őket.
    Sirenar minden lakója - nők és férfiak egyaránt - kiválóan bánik az újjal és a karddal. Csöndes elszigeteltségben élnek, úgy hiszik, hogy a "hamari népek" megronjták fajukat.
    <br><br>
    <h2>Törvények és közbiztonság</h2><br>

    A törvények egyszerűek, de roppant szigorúak. Az az elf, aki önszántából akárcsak beszédbe elegyedik egy külvilágival, soha többé nem térhet vissza az országba. Ugyanez igaz azokra, akik a Zászlóháborúk alatt idegen földön küzdöttek Sirenarért.
    Számukra az erdőbirodalom külső pereme nyújt otthont, ők Sirenar határának védelmezői. 
<br><br>
    <h2>Vallás</h2><br>

    Sirenarban a kalahorák északi arcait tisztelik.
</body>
</html>