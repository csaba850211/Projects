<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="orszagok.css">

    <title>Document</title>
</head>
<body style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';" style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
    <h1 style="background-color: grey; text-align: center; border-radius: 4px;">Ilanor</h1>
    
    A Peratlon-félszigetre a Pyarron szerinti VI. században benyomult lovasnép a maga nyelvén Ilanronak, azaz Szépmezőnek nevezte új hazáját. 
    Mondják, más kontinensről érkeztek, s talán nem is hajóval, hanem a Hatodkor alkonyán Ynevre nyílt Kapukon át. 
    Hogy valaha mégis hajósnép voltak, arról ácsaik ösztönös tehetsége árulkodik; a bölcsek szerint az idők kezdetén a napnyugati szigetvilágot lakhatták, ahonnét isteneik, netán a végzet akaratából kellett távozniuk. 
    Ynevre érkezve sokáig nem települtek le, a minden más növény termesztését lehetetlenné tévő fűféle miatt csupán lótenyésztéssel foglalkoztak, törzsi szálláshelyüket változtatva legelőről legelőre vándoroltak. 
    Barátaikat, ellenségeiket egyaránt érdemük szerint választották, ezért fordultak szembe Toronnal, és ezért váltak végül az Északi Szövetség tagjaivá. 
    Földben, fában, szélben lakozó isteneik helyébe fokozatosan a pyarroni panteon felsőbb lényei kerültek, kultúrájuk azonban nem sorvadt el, csupán új elemekkel bővült. 
    Ilanor fővárosában, Dorianban máig számos hatalmas kertet, fából összerótt palotát találni -építőmestereik a követ nem szívesen használják, irtóznak még az érintésétől is. 
    Ilanor a lónevelők és lovasok, íjászok és bárdok hazája.
    Hozzájuk fogható céllövő csak az elfek közt akad: léptük könnyű, szemük éles, kezük biztos. Természetadta tehetségük van a zenéhez; legendáik sokszínűsége elismerést, megbecsülést hoz dalnokaik számára szerte a világban. 
    Noha a bárdok többnyire magányos figurák, Ilanorban szövetségbe tömörültek, melynek tagjai minden körülmények közt összetartanak. 
    Szépmező kereskedelmi kapcsolatai - főként a pompás hátasok révén - kiterjed Észak majd' minden államára. Itt született a legendás Mogorva Chei, aki a Pyarron szerinti harmadik évezred derekán társaival saját államot alapított messzi délen, a ma Yllinornak nevezett területen. <br><br>
    <h2>Államszervezet</h2><br>
    Ilanor felett az öt nemzetség törzsfői uralkodnak; az öt thán, és a mellettük szerveződött tanács dönt a fontos kérdésekben. A hivatalos nyelv az ervtől idegen ilanori, melyet Északföldén rejtnyelvként is emlegetnek. 
    Szépmező lakói - hisz a szükség erre szorítja őket - értik és beszélik a közöst, de hazai földön gesztusnak számít részükről, ha használják is. <br><br>
    <h2>Hétköznapi élet</h2><br>
    Az ilanori magas, karcsú embernép. Hajuk erős szálú, sötét árnyalatú, olykor hollófekete, szemük legtöbbször sötét. 
    Büszke, minden körülmények közt egyenes emberek: barátnak kívánni sem lehet jobbat náluk, ellenségeikkel azonban már-már a kegyetlenségig kérlelhetetlenek. Többnyire könnyű vászonruházatot viselnek, kedvelt színeik a fekete, a fehér, a szürke és a kék. 
    Gyakran hordanak finomra cserzett bőrmellényt és bőrnadrágot; fém (akár nemesfém) díszeket láncon sosem látni rajtuk. 
    A felleghajtó, a csuklyás köpeny mindennapi viseletük, lábbelijuk - ahogyan egy lovasnéphez illik - térdig érő csizma. 
    A fegyverek közül a könnyű, olykor enyhén ívelt pengéjű szablyát, az egykezes kardot, az íjat és a számszeríjat részesítik előnyben, de szívesen használják a tőrt, a kopját és csatacsákányt. 
    Ilanor a szabadok hazája, árai ehhez mértek; a megélhetés bárki számára megfizethető, a luxuscikkeket azonban igen drágán adják. Alkudni nem szokásuk, ezt méltóságon alulinak tartják. <br><br>
    <h2>Törvények és közbiztonság</h2><br>
    A közbiztonság jónak mondható; mivel mindenki fegyvert hord, és konyít is a használatához, külhöni martalócoknak eleve semmi esélyük a sikeres működésre. 
    Az átlagos ilanori született gazda vagy harcos, s mint ilyen, törvénytisztelő. 
    A kivételek ritkák; a javak elbitorlását, a lovak elpusztítását és a gyújtogatást kiemelkedő szigorral büntetik. 
    A rabszolgaságnak csak egy sajátos formáját, a hadi rabszolgaságot ismerik el. Foglyaikat a nemesi hadigazdaságokban dolgoztatják, ám bizonyos idő -három-hat év- elteltével szélnek eresztik. <br><br>
    <h2>Vallás</h2><br>
    Szépmezőn többségben vannak a pyarroni hit hívei. Elsősorban Arelt, Ellanát és Kyelt imádják, de nyílt titoknak számít, hogy sokan az ősi kultusz isteneit - Kai-Syahot, a Szűz Vadászt, Dal Lartit, Mindenek Anyját és Kruh-Berant, az Ősz Üstökűt- látják bennük. 
</body>
</html>