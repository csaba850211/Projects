<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="orszagok.css">

    <title>Document</title>
</head>
<body style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';" style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
    <h1 style="background-color: grey; text-align: center; border-radius: 4px;">Tiadlan</h1>
    
    A Kyria bukását követő évezred roppant népvándorlásokat hozott, a legkülönösebb népcsoportok mégsem lóháton vagy szekéren érkeztek új hazájukba. 
    A mágikus háborúk s a Káoszkor őrült varázslói által felelőtlenül nyitott térkapuk megbontották az anyagi világ egyensúlyát.
    A Sinemos-tenger északi partvidékén, Grim-Tuil lapályán hatalmas Kapu nyílt, ami a hagyományok szerint közel másfél évszázadon keresztül kötötte össze Ynevet a keleti szigetvilággal.
    A pyarron előtti harmadik században érkezett a tér e furcsa hasítékán át egy nép, amely különös szokásokat és még különösebb kultúrát hozott. 
    Kevesen voltak, de erősek és jól szervezettek, így nem okozott nekik jelentősebb gondot az ott élő, barbárságba süllyedt nemzetségek kiszorítása. 
    A jövevények lassanként elkeveredtek az őslakókkal, s hétszáz esztendővel érkezésük után létrehozták a maguk királyságát, melyet Tiadlannak neveztek el. 
    A szigetvilágból származó hármas hatalmi rendszer máig fennmaradt, akárcsak az érkezők különös tudománya, a drágakőmágia.
    A tiadlani kultúra sok külső elemet ötvöz, egyes vonásaiban dekadens, a Toronnal és Gro-Ugonnal vívott folytonos háborúk azonban megőrizték e nép harciasságát. 
    Tiadlan lakói minden más népnél jobban kedvelik a városokat és a kényelmet - az Északi Szövetség nagy kereskedőházai majd' mind tiadlani érdekeltségűek. E kereskedőházak nevéhez fűződik a postakocsiszolgálat bevezetése, akárcsak a könyvnyomtatás elterjesztése. <br><br>
    <h2>Államszervezet</h2><br>
    Tiadlanban kasztrendszer létezik, bár szigorúságban meg sem közelíti a toroni rendszert, és a kasztok közötti átmenet is sokkal könnyebb.
    Minden kaszt tagját megbecsülés övezi, ha rendesen elvégzi feladatát, bár igaz, hogy a harcosok kasztja jobban áll dicsőség dolgában. 
    A négy kaszt a következő: harcosok kasztja, kereskedők kasztja, és a mesterek kasztja. A harcosok kasztjába a harc- és kardművészek, harcosok, katonák és lovagok tartoznak, a Dorcha vezetése alatt;
    ő felel a hadseregekért és a közbiztonságért. A tudók kasztját a varázshasználók, papok, paplovagok alkotják, a Duin vezetése alatt; ő felel a hitéletért és egyházakért is. 
    A kereskedők kasztját nem egy ember vezeti: az öt legnagyobb kereskedőház tanácsa dönt a kereskedelmet illetve a gazdaságot befolyásoló kérdésekben. 
    A mesterek kasztjának feje, ahová Tiadlan kéz és földművesei tartoznak, maga a király, a Deron; ő felel a kül és belpolitikáért valamint a törvényekért. Tiadlan vezetői minden jelentősebb kérdést a nagytancsában vitatnak meg. 
    A tanácsnak nagyon sok tanácsadó testülete van, de a döntést a négy kaszt vezetői hozzák meg szavazással, amiben a Deron szavazata kettőt ér, a többi tagé egyet-egyet. A hivatalos nyelv az erv, de mindenki beszéli a Közöst, a kolostorokban pedig egyes niarei nyelvjárások is elsajátíthatók. <br><br>
    <h2>Hétköznapi élet</h2><br>
    Az ország lakói szigetvilági és niarei vérrel kevert vérű ervek, akiket -legalábbis az ő szempontjukból - épp e sajátságuk emel Észak más államainak lakói fölé. 
    Tiadlanban az erigowi divatot követik, de gyakorta találni - elsősorban a nemesség tagjai közt - puritán, kizárólag fekete kelmékből készült öltözeteket is.
    Kivételt csupán a Dorcha alattvalói képeznek, akik a Niaréból származó bő, a mozgást legkevésbé sem akadályozó vászonruhákat, olykor szoknyaszerű, takannak nevezett nadrágot hordanak. 
    Az árszínvonal az északi átlagnak megfelelő; az ország, önellátó lévén, nem függ egyetlen kereskedelmi partnerétől sem. 
    Tiadlanban a látogató a kultúra oly mértékű sokszínűségével találkozhat, amit északon szinte sehol máshol nem lehet látni.
    Az utcákon a boltokat niarei írásjegyekkel jelölik, az ajtóban szigetvilági szelleműző szobrocskák lógnak. A vásárlók észak legváltozatosabb ruhakölteményeiben pompázhatnak, miközben egy szürkeruhás szerzetes a sarkon épp repedezett rizsestáljából szemezget, és ezeréves legendákkal riogatja a környék utcagyerekeit. <br><br>
    <h2>Törvények és biztonság</h2><br>
    A közbiztonság legfeljebb átlagosnak mondható.
    A kiterjedt kereskedelem miatt állandóan jelenlévő tolvajklánok, és a toroni illetve ugoni határnál előforduló határvillongások sok környéket meglehetősen veszélyesség tesznek. Külön meg kell említenünk a harc- és kardművész rendeket. 
    Ők a legtöbbször teljes jogi függetlenségben élnek az ország többi részétől, csak adót fizetnek, és a háborúkban kötelesek az országnak segíteni. 
    Néha szabályos háborúkat vívnak egymás ellen, és azt beszélik, akad olyan rend is, amelyik a harcokban nem a vörös lobogók oldalán vesz részt. 
    A törvények Tiadlanban meglehetősen szigorúak, bár egyes tájakon a törvénykezést leginkább a szokásjog szerint intézik, ami a legtöbb esetben kitiltást vagy halált jelent. 
    A városokban humánusabb törvénykezés dívik. 
    Itt a pénzbírság a bevett büntetési forma, bár ebből olyan mértékűeket osztanak ki, hogy a vádlott szinte minden esetben eladósodik, ezért kényszermunkára kötelezik. 
    A gyilkosságért szinte minden esetben halál jár, kivéve, ha az tisztességes párviadalban következik be, ekkor nincs büntetés. <br><br>
    <h2>Vallás</h2><br>
    A tiadlaniak körében eddig mindössze három pyarroni isten kultusza volt megszokott - igaz, ezeket más néven is tisztelték. 
    Arelt mint Villét, az úrnőt, Kyelt mint Velart az Urat, Kradot mint Nastarrt, a Tanítót. Az utóbbi száz évben azonban, elsősorban a király támogatásával Dreina egyháza is egyre népszerűbb Tiadlanban. 
    A kialakult helyzet rivalizáláshoz vezetett Arel és Dreina egyháza közt; a hatalmi harc kimenetele még kétséges, mindenesetre eddig a vetéllkedő egyházak nem vetemedtek erőszak alkalmazására.
</body>
</html>