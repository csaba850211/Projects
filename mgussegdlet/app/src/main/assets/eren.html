<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=, initial-scale=1.0">
    <title>Document</title>
</head>
<body style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';" style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
    <h1 style="background-color: grey; text-align: center; border-radius: 4px;">Eren</h1>
    Eren, az Észak történetében oly jelentős szerepet játszó kisterületű állam, Haonwellhez és Gianaghoz hasonlóan egy harcos erv dinasztiának köszönheti létét. 
    A Pyarron szerinti VIII. században három részre osztott ország hercegségeit Északi Hármakként emlegetik a kontinens történetének ismerői. 
    Nem telt bele sok idő, és a frissen alakult hercegségek tagjaivá váltak a toroni fenyegetés ellen alakult Szövetségnek, s az idők során mind nagyobb befolyásra tettek szert a katonai döntések meghozatalában. 
    Gianag és Haonwll sem számít elpuhult hercegségnek, ha fegyverforgatásról van szó, ám a három állam közül Eren őrizte meg legtisztábban harcos hagyományait; itt becsülik a legtöbbre azokat, akik a csatatereken hívják fel magukra a figyelmet. 
    A csatatéren pedig mindig adódik alkalom. Nem telik el emberöltő háborúk, hadjáratok nélkül; Eren seregei, ha nem Toron hadai ellen küzdenek, hát a nyugati határszélen élő nomád csoportok megzabolázására indítanak hadjáratot. 
    A legtöbb hírnevet (és nem csekély vagyont) azonban azok hozzák a hercegségnek, akik jó pénzért zsoldosként bocsájtják áruba kardjukat Eren határain kívül. 
    Északról két testvére, Gianag és Haonwell határolja, míg az északnyugati végeken Tarin tárnabirodalmának védművei néznek farkasszemet a hercegi határvadászokkal. Keletről Erigow síkságaival és felföldeivel határos, s itt terülnek el Észak tán legkíváltságosabb városállama, Doran szűken mért területei is. 
    Erenben járva az ember csakhamar felfedezi, hogy az erősségek szinte egymás tövében állnak - ezért nevezik Erent a "várak hercegségének" is. 
    A hercegség viszonya legendásan rossz az elfekkel, bár az ellenségeskedés valódi okára már senki sem emlékszik. <br><br>
    <h2>Államszervezet</h2><br>
    Hercegség, a jelenlegi herceg Eligor, akit malachittal futtatott páncélja miatt "Kék Hercegnek" is neveznek. Eligort a Hercegi Tanács segíti a döntéshozatalban, e testület tíz küldöttét a háromévente összehívott nemesi gyűlés választja meg.
    A tanács tagja még három, a bárók által delegált főrend, a hat hadiakadémia veterán vezetője, az embervadászok klánmestere, az Ereni Felső Lovagrend nagymestere, illetve az Erenben imádott istenek - Arel, Dreina, Uwel és Kyel - főpapjai. 
    Háborúk esetén meghallgatják a Várak Tanácsát, az ereni erődítmények parancsnokaiból összehívott testületet is. A hivatalos nyelv az erv de a nagyvárosookban nagyon sokan megértik a Közöst is. <br><br>
    <h2>Hétköznapi élet</h2><br>
    Az ereniek nagyon vedégszeretőek, a megfáradt utazó mindig számíthat rá, hogy tető kerül a feje felé. 
    Az ereni fogadók is messze földön híresek. Egész Északon Eren népességében a legnagyobb a nemesség aránya. 
    Itt mindenki nemessé válhat, ha elég bátran viselkedik a harcmezőn - a háborúknak köszönhetően nagyon sok család büszkélkedhet nemesi ranggal. 
    Ennek következtében az északi országokban a legtöbb ereni nemesre csupán mint kitűnő fegyverforgatóra gondolnak, és számon tartják, hogy kik azok, akik "igazi" nemesek. 
    Az ország gazdasága annyira jól működik, hogy az északi árakat az erenihez viszonyítják. Akárcsak az Északi Hármak egyéb országaiban, Erenben is a sötét - elsősorban kék, zöld és fekete - színeket kedvelik. 
    A nemesség és a tehetősebb polgárság körében általános a palástszerű köpönyeg, melyet gyakran drága nyuszt- vagy hermelinprém szegélyez. Egyenes szabású, olykor ódivatúnak ható ruháikat széles övekkel fogják össze, lábukra, ha tehetik, térd fölé érő csizmát húznak. 
    Kedvelik a lánc - és gyűrűvérteket, az egykezes kardokat és kopjákat, de nem vetik meg az íjat, a nyílpuskát sem. A lovagrendek tagjain kívül elvétve sem viselnek nehéz páncélt: könnyűlovasságukkal csak Ilanor vetekedhet. <br><br>
    <h2>Törvények és biztonság</h2><br>
    Eren törvényei kifejezetten szigorúak, a herceg címerét viselő biztosok pedig gondoskodnak is betartásukról. Ennek következtében minden ember és törpe gondtalanul közlekedhet Erenben, ha ő maga nem követett el semmit, a kyr vérűeket azonban - ha nem Doran vagy Erigow címere alatt utaznak - 
    biztosan számíthatnak egy-két megjegyzésre. Az elfek és a félelfek nagyon gyakran esnek rablótámadás áldozatául. <br><br>
    <h2>Vallás</h2><br>
    Erenben a közemberek körében Arel, Krad, Kyel, Dreina és Ellana imádata a leggyakoribb, az ország harcos nemessége Arel, Uwel, Dreina és Kyel áldásával indul a csatákba. 
    Az utak mentén található kis kápolnákban minden pyarronita hitűt szívesen látnak. 
</body>
</html>