<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="orszagok.css">

    <title>Document</title>
</head>
<body
    style="text-align: justify; color: white; background-color: lightblue; margin-left: 12px; margin-right: 12px; background-image: url('htmlmedia/backback.jpg'); background-repeat: no-repeat; background-size: 320%; overflow:scroll; background-attachment: fixed; backdrop-filter: blur(2px); padding: 1px;">
    <button onclick="location.href='vilag.html';"
        style="width: 100%; font-size: 14px; opacity: 0.6; padding: 8px; border-radius: 4px; border: 1px;">Világ</button>
        <h1 style="background-color: grey; text-align: center; border-radius: 4px;">Gianag</h1>

    Az Északi Hármak legkisebbike, s ugyanaz a harcos erv dinasztia alapította, melyről fentebb már szóltunk. 
    Történelmük tehát közös, de ezen kívül is sok szál fűzi össze a szövetségben álló hercegségeket.
    Bár az uralkodócsaládok és számos más família között rokoni kapcsolat áll fenn, bármely állam lakója megsértődne, ha egy kalap alá próbálnák venni a másik két hercegségben élőkkel.
    Nem mintha megvetéssel vagy lenézéssel kezelnék a szomszédokat, de igen önérzetes a kis birodalmak minden lakosa, és igen erős hazafias érzelmek fűtik őket. 
    Jó ideje már, hogy különváltak, s a közös politika mellett mindőjük a saját útját járja. Az önálló lépések megtételében mindőjüket erősen behatárolta az a tény, hogy a történelem folyamán mely területek felett szereztek ellenőrzést. 
    Haonwellt a messziről jövők csak egyetlen, ám jókora városként képzelik, s nem is tudják milyen messze járnak az igazságtól. Mert igaz ugyan, hogy Erigow után a Szövetség egyik legnagyobb városa, de távolról sem fedi a valóságot, hogy csupán ennyiből állna.
    Széles mezők és legelők, zord erdők veszik körül a várost, s az Északi Hármak közül egyedül ők büszkélkedhetnek afféla gyarmattal, egy a Mer'Daray partján épült várossal, Ziaddal, melynek területét századokkal ezelőtt vették meg Tarin lakóitól. Maga Haonwell Erigowhoz hasonlóan egy kyr város helyén épült. 
    Noha soha nem büszkélkedhetett Enrawellhez hasonló híres épületekkel, számos gyönyörű építmény maradt fenn, élte túl a történelem viharait vagy építették újjá. Talán éppen ez tette, hogy lakkói igen magasan hordják az orrukat, ha városuk szépségéről esik szó, s gyakorta hangoztatják, ha valaki kyr épületekre kíváncsi, inkább az ő városukat bámulja meg, mint az erigowiak pökhendi Belsővárosát.
    Nem valószínű, hogy megnyugtatná őket, ha tudnák, hogy maga Toron is hasonlóan gondolkodik, s az új Kyria feltámasztásán szorgoskodó sötét hatalom hadműveleti terveiben mindig elsőrendű célként szerepelt a város épületeinek kímélése. 
    Erigow esetében mindez csupán másodlagos szempont. 
    A mai városkép kialakításához nagymértékben hozzájárult, hogy a Hármak két másik tagjával ellentétben Haonwellben nemhogy nem gyűlölik, hanem éppenséggel nagy becsben tartják az elfeket. 
    Külön negyedeik vannak - a kalandozók városán kívül nincs is talán olyan hely Yneven, ahol ilyen sokan urbánus életet élnének, ámbátor a sötét Kránban élő elfajzott egyedekről nincsenek pontos adataink. 
    A völgyben épült város ma már mindkét oldalon felhúzódott az emelkedőkre is, egyik oldalon az úgynevezett Kyr Palotáig, a másikon a hercegi várig. 
    Három fal veszi körül a folyton terjeszkedő várost. Legutóbbi átépítését kétszéz esztendeje fejezték be, de mára a külső negyedek ismét túlterjedtek a védműveken, s a kereskedők, kézművesek, és naplopók szószólói a városi tanácsban egyre újabbak felhúzását sürgetik. 
    A belső falak most már nem annyira a védelemre szolgálnak, mint inkább a különböző negyedek határaiként, de a kapukat éjszakára itt is rendre bezárják, s a kapuőrök szép pénzt keresnek az éji órákon városrészről városrészre járó útfiakon, vigadozókon. A legkülső fal hatalmas kapui ez alól kivételt jelentenek. 
    Amíg nincs nap az égen, senki nem hagyjatja el a várost, s nem is nyerhet oda bebocsátást.
    A város a hivatalos nyilvántartás számos kerületre osztja, de a kívülállók számára könnyebb, ha csak három részt különböztetnek meg: a Garaist, a nemesek negyedeit, Synn Eriant, az elf negyedeket, és Hanót a polgárok lakhelyét. 
    E kis birodalomon Haonwell hercegi párja uralkodik. A család története nem mentes az intrikáktól, hisz a hatalom igézete még a legtisztább lelket is képes megbolondítani, ám a koronás fők sosem igyekeztek a hercegség sorsát saját érdekeinek alárendelni. A nemesség Haonwell legendás méneseinek köszönheti vagyonát. 
    Maguk a családok büszke várvonalú erv nemesek, csatában bátor, híresen jó kardforgatók - nem volt még olyan Zászlóháború, melyből ne vették volna ki a részüket. 
    A hősi tetteikről szóló dalok kedveltek mind a nemesi, mind a polgári körökben. 
    A hatalmas város nem lehet meg ügyes kereskedők és mesteremberek nélkül. 
    Belőlük kerül ki a városi tanács döntő hányada is, jóllehet akaratukat csak akkor tudják érvényesíteni, ha az egybevág a nemesség és a herceg érdekeivel. 
    Ezen sokan úgy segítenek, hogy befolyásos pártfogókat keresnek a Garais lakói között. A bankházak és ékszerészcéhek vezetőinek sok ilyen lehetőségük akad, de ügyes politikával a nagyobb céhek mesterei is megtalálják a számításukat. 
    Haonwell mezőgazdasági termékekből önellátó ugyan, de a távoli vidékek árui mindig megtalálják a maguk vevőit az ősi falak között, hála az ügyes kereskedőknek, akik külhonból jobbára kelméket, selymet, illatszereket, bőrt, csontot, érceket, vágómarhát, ereni búzát, bort, festőanyagokat hoznak, s üveggel, ötvösmunkával, borostyánnal, fegyverekkel és jószággal fizetnek értük. 
    Egy város, ahol hatalmas összegek cserélnek gazdát, nem lehet mentes a tolvajoktól - nincs ez máshogy Haonwell esetében sem. Számos kétes hírű szervezet vert tanyát a falak között, s nem csak a Hanóba fészkelték be magukat: 
    megtalálhatók - persze jóval csekélyebb számban - Synn Erian utcáin is. Aki idemerészkedik, jól teszi, ha szemmel tartja értékeit, esetleg testőröket fogad. 
    Az elfek fontos szerepet töltenek be Haonwell kulturális életében. Számos színházuk működik a Synn Erian területén, s az is előfordul, hogy műértőknek bepillantást engednek énektudásukba. 
    Gyakoriak a ligeteikben bemutatott táncjátékok, és a leghíresebb dalnokok vagy maguk is az ősi nép fiai, vagy a mesterük tartozott közéjük. 
    A város más területein is szívesen látott vendégek, gyakran tűnnek fel nemesi házakban, de senki nem forul utánnuk, ha éppen Hano kerületeiben intézik ügyeiket.
    Jogállásuk sajátos: kerületeiken kívül a város törvényei érvényesek rájuk, de minden Synn Erianban elkövetett vétkükért elf bíráik előtt felelnek, s ugyancsak ezek előtt a bíróságok előtt adnak számot tetteikről azok, akik a hercegség területén bárhol az elfek ellenére tettek. 
    Noha a városon belül is számosan laknak, igazi városiaknak csak a félelfek számítanak: a nagyobb elf települések a végtelen erdőségekben rejtőznek. Aki igazi élőhelyükön akarja felkeresni őket, ide igyekszik, bár igazán szerencsésnek kell lennie, ha megadatik neki a találkozás: a hosszúéletűek nem kedvelik az idegeneket, azokat a fajtársaikat pedig, akik kődzsungelt választották, eltévelyedettnek, züllötnek tartják. 
    Mindazonáltal nem hálátlanok: cserébe a nyugaloméramit Haonwell biztosít nekik, hozzájárulnak a hercegés határainak a védelméhez. Bár fegyveres harcba csak kivételes alkalmakkor keverednek, nyomolvasóik, futáraik tudnak mindenről, ami a környéken történi, s a hercegi tanácsot minden esetben friss hírekkel látják el. 
    Fontos feladat hárul rájuk a pegazus- és unikornis-ménesek mellett: a három fajt állítólag egészen ősi szálak fűzik össze, amit bárki azonnal elhisz, aki látott már pegazusokkal vagy unikornisokkal játszó elfet. 
    Mánesek majdnem minden nemesi család birtokában vannak, ám a hercegi família e tevékenységben is az élen jár. 
    Haonwell lakói az ereni divatot követik, de a zöld különböző árnyalatai is kedveltek körükben. A nők gyakorta hordanak nadrágot, s számosan mímelik közülük az elfek látványos hajfonatait. 
    A hecegség lakói, noha majd' mindenből behozatalra szorulnak, semmiben nem szenvednek hiányt. 
    Az árak az ereniekhez igazodnak, vagyis magasabbak az Yneven általánosnál - ám ez csak azon haonwelliek számára nyilvánvaló, akiket kalandvágy netán felsőbb parancs szólít a nagyvilágba. 
    Haonwellben harcosnak, gladiátornak és bárdnak tanulhat a jóravaló ember, ám köztudott, hogy a tolvajklánok is szorgosan folytatják az utánpoótlás nevelését. 
    A közbiztonság ennek megfelelően sok kívánnivalót hagy maga után: vagyontárgyaira minden idelátogatónak ügyelnie kell, fegyveres rablásra, gyilkosságra azonban felettébb ritkán kerül sor. 
    A haonwelliek pyarroni hitet vallanak: Arel, Alborne és Kyel kultusza a legelterjedtebb, ám - különösen az elfek és kevertvérűek lakta negyedekben - gyakoriak a kalahorák emlékhelyei is. 


    </body>
</html>